PROLOGUS POSTERIOR

Comoedia quam nos acturi sumus modo,
Invidiae multum et Calumniae laniata morsibus,

Traxit in Academia nuper extremum vitae halitum.

Inaudivimus celeberrimae huic spectatorum coronae
Sacram quandam inseri et almam maiestatem,
Quae valeat salvifico haec contra veneficia aspectu:
Cuius serenitas nostris si affulserit studijs

Poterit defunctae nuper Comoediae famam,

Idem est ac si vitam diceremus, restituere.

Hoc superest nobis solum caput bonae spei,

Hoc si excidamus, tantum est: Comoediam

In scena per nos hodie spectabitis Vltimam.

10

