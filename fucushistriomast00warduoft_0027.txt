PROLOGUS PRIOR

Populi primus motor, concionum princeps,

Vulgi imperator maximus et publicae

Famae vnicus moderator, pupillorum iuvenum
Circumscriptor‚ et centurio avidissimus,

Ruris circulator diligentissimus,

Testamentorum arbiter potentissimus,

Et tam doctrina quam moribus sanctissimus,
Impostor in scenam prodit e latibulo clanculum
Histriomastix, quem nos offendimus occupatum anxie
Vt comoedias quotannis parturientem Academiam
Abortum facere praestigijs cogeret suis.

Quotquot itaque almae matris partui

Prospectum vultis probe patres propitii,
Quotquot parentum animos a clancularijs
Epistolis obfirmatos cupitis iuvenes festivissimi‚
Date veniam atque ignoscite nostro Fuco:
Quem vobis ecce vltro detegimus ipsi:

Per hunc enim vnicum si non stetisset Fucum,
Difficilis Histriomastix nunquam prodiret hodie.

10

