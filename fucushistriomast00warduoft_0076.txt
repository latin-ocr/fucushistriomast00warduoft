52 FUCUS [ACT. 3, Sc. 7⁸

Hir. Mitte vero, ego has vtriculario concinnandas dedero.
Vil. Quid Ballada mea?
Hir. Quid? iras in te gerit immobiles
Et tibi renunciavit in perpetuum3 abeat, inquit,
Quo dignus est in crucem recta via, tanti ego illum
facio. 15
Vil. O hon honononero tararero tarararero hei.
Hir. Ego ad te mox revertar, tu interea loci ne te excrucies,
Rus Deo volente prima luce redibimus.
Vil. (cant.). Egone semper ignibus vrar hisce nec resipiscam?
Egone semper faucibus in ero mortis, nec reviviscam? 20
Cum mea me contemnit amasia, quid mihi vita nisi
taedium ?
Minima nec sperabilis gratia, mors huic vnicum est
remedium.

SCAENA 8³.
Plausus. Villanus. Hirsutus. Philomathes. Ballada.

Pla. Ballada, quovsque cytharam etiam tecum cito?
Ain', Hirsute, tibias diffregisse nobis?

Hir. factum.
Quin insuper in Villanum contumeliosa iniecit verba
plurima.
Pla. Non est verisimile.
Hir. At verum est, ita meum amabit sarculum.
Abeat‚ inquit, Villanus quo dignus est in malam crucem
recta. 5
Phi. Ah pervicax.
Pla. et quo se Villanus recepit postea?

Hir. Nempe opinor quo iubebat Ballada illurn se recipere.
Phi. Prohibeant superi. atque eccam ipsa exit foras.

